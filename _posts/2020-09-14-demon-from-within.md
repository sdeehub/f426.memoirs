---
layout: post
title: "ปีศาจบุก"
author: calm
categories: [ f426 ]
image: "https://res.cloudinary.com/sdees-reallife/image/upload/v1599301040/2013-02-03_10-48-12_502_Thalang.jpg"
beforetoc: "ตั้งใจเปลี่ยน อดทนไว้ เริ่มและทำ กำลังสบาย แล้วผีร้าย กับพวกปีศาจ ก็บุกมา"
toc: false
rating: 4.5
---
เริ่มจากการตั้งใจที่จะเปลี่ยน - เหตุผล: ต้องการให้อะไร ๆ ดีขึ้น นั่นคือ การใช้ชีวิต การใช้เวลา การใช้ความคิด การรับรู้ เวลาที่ใช้อยู่กับตัวเองและคนที่เรารัก พัฒนาตัวเราเองให้ดีขึ้น อย่างน้อยก็เพื่อเป็นแรงบันดาลใจให้กับตัวเราเอง และเพื่อขอบคุณโอกาสของการมีชีวิตที่ได้เกิดมา

เมื่อตัดสินใจเริ่ม เริ่มแล้วก็ขาด - เพิ่งรู้ว่าพอจะหยุดอะไรสักอย่างที่เกี่ยวกับการตอบสนองกามต้องการ ความต้องการ ปรับเปลี่ยนนิสัย ปรับเปลี่ยนวิถีชีวิต ปรับเปลี่ยนความคิด อาหารการกิน การตอบสนองต่อสิ่งเร้า เรื่องราวเหล่านี้ไม่ได้เกิดขึ้นมาอย่างง่ายดายเลย ต้องตั้งใจ อดทน และมีวินัย ยอมที่จะเปลี่ยน ยอมที่จะให้การเปลี่ยนแปลงพาเราไป

![day 1](https://res.cloudinary.com/sdees-reallife/image/upload/v1599402300/IMG_3188_Sunday.jpg)

ทานถั่ว ทานไข่ ทานผัก ทานผลไม้ ~~ลดแป้ง~~ ~~น้ำตาล~~ ~~ข้าว~~ ~~ขนม~~ ~~เกลือ~~ - ทำได้อยู่ไม่กี่มื้อ ไม่กี่วัน ก็กลับมาทานกันแหลกหลาญอีกเหมือนที่เคยทำมาประจำ เพราะเราขอบคุณอาหารทุกอย่าง ข้าวทุกจาน ทานให้มาก ทานให้อิ่ม เพราะอาหารนั้นแทนความห่วงใยของคนที่บ้านที่ทำอาหารเลี้ยงเรามาตั้งแต่ไหนแต่ไร

> To keep the body in good health is a duty, otherwise we shall not be able to keep our mind strong and clear. ~ Buddha

วันนี้ตั้งใจอีกครั้ง ค่อย ๆ เริ่มใหม่ - ดูแลตัวเอง ดูแลปีศาจ เพราะเวลาที่เราเปลี่ยนแปลงอะไร ๆ ใหม่ พยายามทำอะไร ๆ ให้ดีขึ้น นั่นเท่ากับขยับที่ขยับทางปล่อยให้ปีศาจออกไป (มีคำสอนว่าไว้แบบนั้น) แต่พอไม่นาน เพียงแค่ทุกอย่างดูเริ่มจะดีขึ้น เหมือนห้องที่เราจัดเก็บของเรียบร้อย ปีศาจเห็นเก็บซะเรียบ พวกเขาก็จะกลับมา ... ใช่ กลับมาพร้อมกับคำว่า 'พวกเขา'

ที่เป็นแบบนี้เพราะคราวนี้ปีศาจไม่ได้แวะมาแบบตัวตนคนเดียว แต่จะกลับมาพร้อมกับพรรคพวกของเขา - ก็เราเริ่มขยับแล้วไง อะไร ๆ ที่ถูกเปลี่ยนออกไปเริ่มทำให้ ชีวิตเราดูดีขึ้น ที่เคยรกรุงรังก็ดูดี ดูเรียบร้อยขึ้น แล้วปีศาจก็ชวนเพื่อนกลับมาด้วยก็เท่านั้น :)

> It is a man's own mind, not his enemy or foe, that lures him to evil ways. ~ Buddha

อย่าลืมว่าปีศาจก็คือส่วนหนึ่งในความคิดของเรานั่นล่ะ - อดทนและอ่อนโยนกับตัวเรา กลับไปย้อนดูความตั้งใจ กลับไปย้อนดูว่าเราตัดสินใจจะเปลี่ยนเพราะอะไร เราเห็นอะไรในปลายทาง ปีศาจบุกมาก็คุย ก็ดูกันได้นี่นา ว่ามั๊ย?

จากวันนี้ ไม่ว่าจะ ~~NoFap~~ ไม่ว่าจะ ~~NoPorn~~ ไม่ว่าจะ ~~NoJunkFood~~ ไม่ว่าจะ ~~UnHealthy~~ - เริ่มแล้วล้มก็ลุกใหม่ เริ่มแล้วเลิก ก็เริ่มใหม่ได้ เราเปลี่ยนได้ ปีศาจก็เปลี่ยนได้ ช่วยกันเป็นกำลังใจให้กันและกันได้ อยู่กันใหม่ ปรับกันใหม่ เพราะสุดท้ายอย่างน้อยก็เพื่อเป็นแรงบันดาลใจให้กับตัวเราเอง และเพื่อขอบคุณโอกาสของการมีชีวิตที่ได้เกิดมา

มาเริ่มทำสิ่งดี ๆ ให้กับตัวเราเองดูบ้าง อย่างตั้งใจ นุ่มนวล และ ได้ผล มีศีลที่บริสุทธิ์ มีจิตใจที่สะอาด ทานอาหารที่มีประโยชน์ ร่าเริงแจ่มใส ทำทั้งหมดเพื่อตัวเรา ครอบครัวและคนที่เรารัก เริ่มจากตรงนี้ก่อน *ก่อนที่สุดท้ายจะต้องจากกันไปตลอดกาล*
