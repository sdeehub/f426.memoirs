---
layout: post
title: "แรงดึงดูด"
author: fun
categories: [ thankful ]
image: "https://res.cloudinary.com/sdees-reallife/image/upload/v1596255117/SAM_2308.jpg"
beforetoc: "ไกลออกไป นานแค่ไหน มองออกไป ตามหาอะไร มองเข้ามา ยังสั่นไหว"
toc: false
rating: 4.5
---
ขอบคุณแรงดึงดูดที่ดึงเราไว้ ดูดให้ได้มาเจอกัน ถึงจะห่างกันแค่ไหน ถึงจะไกลและไม่คิดว่าจะเป็นไปได้ อะไร ๆ ที่เป็นไป อะไร ๆ ที่เป็นธรรมชาติ รอยยิ้ม แววตา ความอ่อนโยน ดูเหมือนเป็นส่วนใหญ่ของธรรมชาติ เพราะรอยยิ้มที่อบอุ่นเปิดโอกาสให้เราได้รู้สึกถึงการต้อนรับ เปิดโอกาสให้เรารู้สึกได้ถึงความยินดี การเดินพบเจอกัน แม้จะต่างที่ แม้จะต่างภาษา แม้จะต่างอะไร ๆ ต่าง ๆ นานา - แล้วที่ผ่านมาเราดึงดูดอะไร?

นานมาแล้วการเดินทางพาเราออกไปให้เจอกับเรื่องราวต่าง ๆ มากมาย - ขอบคุณการเดินทาง ขอบคุณการได้เรียนรู้ ขอบคุณการได้อยู่ตัวคนเดียว ขอบคุณช่วงเวลาและความเหงา ขอบคุณความเป็นห่วงเป็นใย เมตตาจากคุณพ่อ คุณแม่ คุณลุง คุณป้า คุณอาและญาติ ๆ ทุก ๆ คน ขอบคุณมิตรภาพ ความจริงใจ การแบ่งปัน ความสนุกสนาน รอยยิ้มและเสียงหัวเราะจากเพื่อน ๆ นานมาแล้วที่เรารายล้อมและดึงดูดซึ่งกันและกัน อาจจะอย่างไม่ได้ตั้งใจ

![JAN 03, 2011](https://res.cloudinary.com/sdees-reallife/image/upload/v1555236899/SAM_0665.jpg)

ส่วนในวันนี้ มีเวลา มีลมหายใจ มีการฝึกฝน ค่อย ๆ ดู ค่อย ๆ ทำ ค่อย ๆ เรียนรู้ มีอายุที่มากขึ้น มีเรื่องราวที่สั่งสม และรอการให้อภัย - ขอบคุณที่เรายังมีลมหายใจ ขอบคุณที่เรายังมีเวลา และมีโอกกาสที่จะยอมรับและอภัยให้กับตัวเราเอง อดทนและอ่อนโยนกับตัวเราเองอย่างที่ว่า ค่อยเป็น-ค่อยไป มีเวลา มีหนังสือ มีอุปกรณ์ มีเทคโนโลยี คอยช่วยเหลือเรา ขอบคุณทุก ๆ อย่าง อย่างจริงใจ ขอบคุณสำหรับสิ่งต่าง ๆ ที่ผ่านมา ขอบคุณสำหรับสิ่งต่าง ๆ ที่เกิดขึ้น แล้วต่อจากนี้จะเป็นยังไง?

> What lies behind us and what lies before us are tiny matters compared to what lies within us. ~ Buddha

มีเวลาก็ย้อนดู ขอบคุณในทุกสิ่งทุกอย่างที่เกิดขึ้นแล้ว และผ่านไปแล้ว ไม่ว่าจะยังไงก็ตาม ใช้เวลา เปิดจังหวะ ให้โอกาส ยิ้ม-ขอบคุณ ยอมรับในการเกิดขึ้นและปล่อยไป มีเวลาก็ตั้งความฝัน ตั้งใจให้ดี เอาให้ถูก วางให้เหมาะ เคารพความเป็นไปได้ ยอมรับในความยิ่งใหญ่ การสร้างสรรค์และเป็นไปได้ทุกอย่างจากจักรวาล สำหรับเราในปัจจุบันก็ให้อยู่กับลมหายใจ ดูความคิด เห็นความหมาย ดูตัวเอง เห็นเจตนา รู้อารมณ์ - หายใจเข้าก็ให้รู้ หายใจออกก็ให้พอรู้ ขอบคุณกาย ขอบคุณจิตใจ ขอบคุณผู้คน เรื่องราว วันเวลา *ปัจจุบันก็คือปัจจุบัน รอยยิ้มตอนนี้ก็คือความสุขตอนนี้* :)
