---
layout: post
title: "พบกันอีก"
author: cool
categories: [ WFH ]
image: "https://res.cloudinary.com/sdees-reallife/image/upload/v1595002728/IMG_2675.jpg"
beforetoc: "ตอนนั้น 14 ก.ค. 2015 : หน้าฝนเหมือนกัน อาจจะออกไปวิ่งหรือแค่แวะไปเดิน แต่ไม่ใช่ตอนพักกลางวัน"
toc: false
rating: 4.5
---
พักเที่ยง - เพราะมีเวลางานก็เลยมีเวลาพัก ส่วนเมื่อก่อนไม่มีเวลางาน เพราะสนุกกับการทำงาน เพราะสนุกกับการใช้ชีวิต เพราะสนุกกับการเดินทาง เพราะทั้งหมดของการใช้ชีวิตคือทุกอย่างของการทำงาน\\
นานแค่ไหนแล้ว แล้ววันนี้ของปีที่แล้ว ตอนนั้นเป็นยังไง?

คราวนี้พอได้กลับมาทำงานจากที่บ้าน เพราะงานไม่ใช่ทุกอย่าง เพราะงานก็คืองาน เพราะงานก็คือการทำหน้าที่ เพราะงานก็คือการเปลี่ยนแปลงที่พาเรามาถึงตรงนี้\\
เวลางานก็คือเวลางาน ส่วนหลังเลิกงานก็คือเวลาพัก พักเที่ยงก็คือเวลาพัก

![park](https://res.cloudinary.com/sdees-reallife/image/upload/v1594706564/P_20150714_085414.jpg)

ความฝัน? ความฝันไม่ได้ต้องการเวลาพัก ความฝันแค่ต้องการเวลาเติบโต ความฝันต้องการทิศทางที่ถูกต้อง ความฝันต้องการสิ่งยึดเหนี่ยวที่บริสุทธิ์\\
กลับมาอยู่บ้าน ตอนพักเที่ยง มีเวลาให้พักงานกลับมาอยู่กับความฝัน

ฝันเห็นต้นไม้เติบโต ต้นไม้เล็ก ๆ ก็เติบโต โตเร็วโตไว ชื่นตาพาสบายใจจริง ๆ ทั้งเรื่องจริงและก็ในฝัน ฝันเห็นทุก ๆ คนมีความสุข พวกเราทุกคนก็มีความสุข มีอิสระ มีชีวิตความเป็นอยู่ที่ดี อบอุ่น ปลอดภัย แล้วฝันเห็นอะไรอีก?

> You see things; and you say, ‘Why?' But I dream things that never were; and I say, ‘Why not?'
~ George Bernard Shaw

![pond](https://res.cloudinary.com/sdees-reallife/image/upload/v1594706564/P_20150714_065504.jpg)

เวลาที่มี ก็ให้อยู่กับสิ่งที่มีให้ดีที่สุด ส่วนเวลาที่ไม่มี ก็ต้องอดทนอยู่กับสิ่งที่พอมีนั้นให้ดีที่สุด\\
นั่นก็คืออดทนและอ่อนโยนกับตัวเราเองไว้เสมอ ๆ ไม่ว่าจะมีหรือไม่มีอะไร เราก็ยังมีตัวของเราเองอยู่ด้วยตลอดเวลา

คิดนะว่าอยู่แบบนี้ก็สบายดี ไม่ต้องออกไป ไม่ต้องกลับไป ไม่ต้องไปทำงานที่ไหน แต่ก็นั่นล่ะ

> หิวก็กิน ง่วงก็นอน ร้อนก็อาบน้ำ ส่วนการทำงาน(จำไว้ว่า)ก็คือการเจริญสตินั่นเอง

ใช่แต่ก็นั่นล่ะ แล้วตอนที่พาตัวเองลุยไปเรื่อย ๆ ไม่ได้กลับบ้านนั่นก็ชอบด้วย ใช่มั๊ยล่ะ?\\
บางทีอาจไม่ใช่ที่ไหน อะไร ยังไง แต่เป็นเพราะความเป็นไป เรื่องที่ให้คาดหวัง แล้วก็การติดที่ หรือการจากบ้าน ความคิดถึง วัน-เวลา อายุที่มากขึ้น น่าจะอะไรแบบนี้เสียมากกว่า *ที่ยังเป็นส่วนสำคัญของความคิด ตอนที่ได้นั่งพักกลางวัน*
