---
layout: post
title: "พบกันอีก"
author: calm
categories: [ WFH ]
image: "https://res.cloudinary.com/sdees-reallife/image/upload/v1595002728/IMG_2675.jpg"
beforetoc: "ตอนสุดท้ายของ WFH หรือเปล่านะ? เพราะอาจจะใช่ แต่ก็จะขอให้ได้ พบกันอีก"
toc: false
rating: 4.5
---
เตรียมจัดของอีกครั้ง หลังจากที่กลับมาอยู่บ้านได้เกือบ 4 เดือน ดีใจที่ได้รู้ว่าเวลาที่กลับมาอยู่บ้านแล้วมีความสุขแค่ไหน น่าจะเพราะสบายใจ น่าจะเพราะต้นไม้ น่าจะเพราะเจ้าเหมียว น่าจะเพราะเสียงเปียโน น่าจะเพราะลูก ๆ วัยรุ่น น่าจะเพราะภรรยายิ้มสวย น่าจะเพราะคุณพ่อ-คุณแม่สุขภาพแข็งแรง และก็น่าสังเกตว่าน้ำหนักน่าจะขึ้น :)

จัดของอีกครั้ง แบ่งเป็นที่บ้าน-กับที่หอ ที่ต้องขน-กับที่วางรอ ที่ต้องใช้-กับที่ต้องติดตัวไว้ ดูลงตัวมากขึ้น เพราะปรับตัวได้ดีขึ้น ดูเข้าที่มากขึ้น เพราะคล่องตัวมากขึ้น หลายอย่างมาจากการฝึก หลายอย่างมาจากการยอม ยอมเปลี่ยน-ยอมปรับ เปิดรับและปรับปรุงแก้ไข ดีใจที่ทำได้ ดีใจที่ได้ทำ และก็ดีใจที่มีผลให้เห็น ให้รู้สึกได้อยู่นะ

![life](https://res.cloudinary.com/sdees-reallife/image/upload/v1595004482/IMG_20160426_153732.jpg)

ปรับเวลาให้นอนดึกได้ นอนเร็วยิ่งสบาย ปรับให้ตื่นได้เช้าขึ้น เช้าก็ตื่นได้ สายก็นอนต่อได้ หิวก็ทาน หรือรอก่อนก็ได้ อ่านหนังสือ เขียนอะไรเก็บไว้บ้าง เอา theme มาใช้ มีที่ทางเตรียมไว้ จัดอุปกรณ์ จัดโต๊ะ-เตียง ห้องใหม่ โต๊ะ-เก้าอี้ ออกกำลังกาย หนักเบา เอา aerobic เอา yoga เอาการยืดตัว ยืดเส้น ยืดแขน ยืดขา เข้ามาปนไว้ในตารางด้วย

> Start where you are, use what you have, do what you can!

เริ่มที่ตัวเรา เปลี่ยนที่ตัวเรา ฝึกที่ตัวเรา เริ่มจากของที่มีอยู่นี่ล่ะ จัดใหม่บ้าง เก็บไว้บ้าง สลับกันใช้บ้าง ใช้ทุกอย่างที่มีให้เต็มที่อย่างรู้คุณค่า อย่างรู้คำว่าขอบคุณ และก็นั่นล่ะ! ถึงอาจจะต้องจากกัน ถึงอาจจะเป็นตอนสุดท้ายของ WFH หรือเปล่านะ? - แต่ก็นั่นล่ะ ถึงว่าอาจจะใช่ แต่ก็จะขอให้ได้ *พบกันอีก ในเร็ววันนี้*
