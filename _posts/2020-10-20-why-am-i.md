---
layout: post
title: "Why Am I?"
author: calm
categories: [ f426 ]
image: "https://res.cloudinary.com/sdees-reallife/image/upload/v1602084451/P_20160225_160318.jpg"
beforetoc: "Why Am I? - เพราะอะไรทำไมเราต้องโกรธด้วยล่ะ?"
toc: false
rating: 4.5
---
เกิดอะไรขึ้น?

- เกิดความคิด วนเวียน จากความคิดเป็นความเห็น ต่อมาทำให้กลายเป็นความอยากรู้ แสวงหา สงสัย พอเจออะไรบางอย่างที่เข้าทางก็จับเอาเป็นต้นแบบ เป็นเป้าหมาย เราต้องบรรลุเป้าหมายนั้นให้ได้

*เกิดความตั้งใจ*

บางทีเป้าหมายก็ทำให้เกิดความอยากได้

*เกิดความอยากได้*

และบางทีเป้าหมายก็ปิดกั้นทางเดินอื่นออกไป เพื่อต้องการไปให้ถึงเป้าหมายจะลังเลไม่ได้ จะรอช้าก็เสียเวลา จะวกวนก็ต้องตัดออกไป ต้องเก็บพลัง ต้องรวบรวมความตั้งใจ

*เกิดอะไรขึ้นกันแน่*

![day 1](https://res.cloudinary.com/sdees-reallife/image/upload/v1585925277/IMG_20200403_180509_864.jpg)

แต่ที่แน่ ๆ ต้องออกเดินทางแล้ว - เปิดตา เปิดหู เปิดใจ ตื่นเต้น ตื่นตา ตื่นใจ เห็นและรับอะไรอย่างที่ใจอยากเห็น

*เป็นไปตามความอยาก*

เป้าหมายปักเอาไว้ เข็มทิศคอยนำทาง ความอยากได้ให้ความสำเร็จเกิดขึ้นคือพลัง

*ยึดเป้าหมาย*

ใช่! ยึดเป้าหมาย แต่ไม่เห็นความอยากได้ เห็นแต่ความถูกใจ เห็นแต่ว่าต้องได้ เพราะหลักการและวิธีการบอกว่าใช่ คิดดีแล้ว หาเหตุและผลเข้ากันดีแล้ว มีความตั้งใจและพยายามที่ดีแล้ว

*ยึดการกระทำ*

> Every day may not be good.

แล้วถ้าระหว่างทางบางอย่างกลับไม่ใช่? - เราจะกลับมามั๊ย เราจะเปลี่ยนทางหรือเปล่า

*ถามหาตัวตน*

มองหาคนร่วมทาง มองหาแสงสว่าง มองหากำลังใจ หรือบางทีก็มองหาเรื่องผ่อนคลาย

*เหนื่อย ล้ามามากแล้ว*

แล้วเห็นความเครียดมั๊ย? - ก็เพราะต้องมีผ่อนคลาย ถึงจะไม่เห็นความเครียด แต่เราก็ต้องการ การผ่อนคลาย

*ดูดี ๆ*

เพราะดูดี ๆ ก็น่าแปลกดี ไม่เห็นความเครียดแต่ต้องการ การผ่อนคลาย เรื่องผ่อนคลายช่วยได้ หรือช่วยให้ ไปถึงเป้าหมาย หรือ ช่วยให้ผ่อนคลาย ทั้งที่อาจจะไม่จำเป็น หรือเปล่านะ

> In the end, only three things matter: how much you loved, how gently you lived, and how gracefully you let go of things not meant for you. ~ Buddha (Fake)

ข้ามการเดินทาง ข้ามกาลเวลา ถ้าไปถึงแล้วสำเร็จได้สิ่งที่ต้องการมา ถ้าไปถึงแล้วไม่สำเร็จไม่ได้สิ่งที่เดินทางไขว่คว้า ไม่ว่าจะเกิดอะไรขึ้น ระหว่างทางเราผ่านอะไรมา ระหว่างทางเรายึดอะไรไว้ ระหว่างทางเราผ่อน เราหย่อน เราตึง เรายึด อะไรไว้ แล้วเราลืมอะไรไป

*ระหว่างทางเรารักตัวเราเองจริง ๆ หรือเปล่า?*

เพราะว่าถ้าเราหยุดกันแค่ตรงนี้ ไม่ว่าที่ผ่านมาต้องผ่านอะไร ไม่ว่าที่ปลายทางจะเป็นผลแบบไหน เพราะ Why Am I? - เพราะอะไรทำไมเราต้องโกรธด้วยล่ะ?

*คำถามนี้น่าจะตอบได้แล้วนะ*

เพราะตอนส่งท้าย เมื่อเรารู้ว่า: เราสร้างตัวตน เราเดินตามทาง เราคิดจะไปให้ถึง เราพึ่งตัวเราและคนรอบข้าง ทั้งหมดที่เกิดขึ้น เพราะแค่เมื่อเรารักตัวเองให้มากพอ

*เรากับเป้าหมายและจักรวาล ทั้งหมดเป็นสิ่งเดียวกัน*
