---
layout: post
title: "ช่วงเวลาเช้า"
author: calm
categories: [ F426 ]
image: "https://res.cloudinary.com/sdees-reallife/image/upload/v1595085669/IMG_20200718_203222.jpg"
beforetoc: "มาลองตั้งเวลากันดูว่าสัก 5 วันนี้จะเป็นยังไง"
toc: false
rating: 4.5
---
- ตื่นนอนตอน ตี 4:05 ตั้งนาฬิกาปลุกไว้
- ชั่วโมงแรกตื่นมา เริ่มจากการนั่งตามลมหายใจ (04:05-05:05)
- ชั่วโมงต่อมา ยืดตัว บิดตัว นวดตัว โยคะ (05:05-06:00)
- 6 โมง - 7 โมง ชั่วโมงนี้มี 2 สูตรขึ้นอยู่กับวัน
- 7 โมง - 8 โมง ชั่วโมงนี้ล้อมาจากชั่วโมงก่อนหน้า

เอาล่ะ! คราวนี้ก็มาลงรายละเอียดกันดูดีกว่า

ชั่วโมงแรก ตีสี่ - ตีห้า ตื่นแล้วลุกขึ้นมานะเข้าห้องน้ำไปฉี่ ดื่มน้ำสัก 2-3 แก้ว เสร็จแล้วก็นั่งนิ่ง ๆ สบาย ๆ ตามลมหายใจ ดูความคิด หายใจเข้าสดชื่น ขอบคุณวันนี้ ขอบคุณเมื่อวานนี้ ขอบคุณพรุ่งนี้ แล้วก็กลับมาอยู่ตรงนี้ หายใจออกให้สบาย เมตตา อดทน อ่อนโยน ให้ความรักกับตัวเราเอง แล้วก็ส่งความรักออกไป ค่อย ๆ ทำ ช้า ๆ ดูความคิดไป ตามลมหายใจไป ส่งความรักไปให้คน ให้สัตว์ ให้สิ่งของ ให้สถานที่ ให้เรื่องราว ให้กับทุกสิ่ง-ทุกอย่าง ส่งความรักออกไปรอไว้ก่อนแล้ว ส่งความรักให้ล่วงหน้าไปก่อนสำหรับเรื่องราวและกิจกรรมที่เราจะทำของวันนี้ เพราะเราจะทำให้วันนี้ของเราเต็มเปี่ยมด้วยความรัก เริ่มจากความรัก ความเมตตา ที่อบอุ่นและอ่อนโยน ลองดูนะว่าการเริ่มต้นวันแบบนี้จะส่งผลยังไงกับชีวิตของเราบ้างจากวันนี้เป็นต้นไป :)

![image](https://res.cloudinary.com/sdees-reallife/image/upload/v1590073462/1590046254877.png)

ชั่วโมงที่ 2 บิดตัว นวดตัว ท่าง่าย ๆ สบาย ๆ ค่อย ๆ ทำ ทำด้วยความรู้สึกขอบคุณ ทำด้วยความสุข ทำด้วยความรัก ร่างกายคืออย่างแรก และ สิ่งสุดท้ายที่จะอยู่กับเรามั๊ย? หลับตา หายใจยาว ๆ เข้าลึก ๆ ออกช้า ๆ สบาย ๆ หรือจะทำท่าโยคะง่าย ๆ ด้วยก็ได้

> Take care of your body. It’s the only place you have to live. ~ Jim Rohn

ต่อมาในตอน 6 โมง - 7 โมง สำหรับ 1 ชั่วโมงนี้ต้องดูว่าวันนั้นจะตรงกับวันไหน? : ยังไง? จริง ๆ ไม่ได้มีอะไรก็แค่ถ้าเช้านั้นพอมีเวลาคือ วันที่เข้าทำงาน 8 โมง เวลา 1 ชั่วโมงตรงนี้เราก็จะเอามาอ่านหนังสือ หรือจะเอามาเขียน blog อืม ... หรือว่าจะแค่เอามาอ้อยอิ่งทำอะไรเพลิน ๆ ไปก็ได้ อย่างฟังเพลงสบาย ๆ หรือฟังหนังสือเสียงหน่อยมั๊ย? แล้วพอ 7 โมงก็เข้าสู่กระบวนการอาบน้ำ แต่งตัว ออกไปทำงาน แต่คราวนี้สำหรับวันที่ต้องเข้าทำงานตั้งแต่ 7 โมงก็จะข้ามกิจกรรมการอ่าน-เขียน-ฟังพวกนี้ไป ข้ามไปอาบน้ำ เตรียมตัว เตรียมพร้อมออกไปทำงาน

> Life is full of give and take, give thanks and take nothing for granted.

เอาล่ะ! สำหรับเวลาเช้า 5 วันทำงาน ลองเอาตามนี้ เตรียมตัว เตรียมตั้งตารางเวลาไว้ให้เรียบร้อย มีโครงคร่าว ๆ มีความตั้งใจเอาไว้แบบนี้ คราวนี้ก็มาดูกันว่าจะทำได้แค่ไหน แล้วผลจะออกมายังไง เป็นไปได้ตามตารางหรือจะนอนเลยไปบ้างก็ค่อย ๆ มาดูกัน ปรับบวกขยับกันไป ยิ้มรับวันใหม่ มีความสุขเตรียมพร้อมไว้ตั้งแต่เช้า พร้อมแล้วสำหรับความตั้งใจรับวันใหม่ใน *ช่วงเวลาเช้า ของเราที่กลับมาทำงานในรอบนี้*
