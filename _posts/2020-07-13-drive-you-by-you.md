---
layout: post
title: "คนขับ"
author: fit
categories: [ F426 ]
image: "https://res.cloudinary.com/sdees-reallife/image/upload/v1594568170/1473257973974.jpg"
beforetoc: "เพราะเราคนขับ หรือ อะไรคือแรงขับ - เปลี่ยนกิจกรรม ห้ามตัวกระตุ้น ออกเดินทางกันใหม่ หันหลังให้ความหมกหมุ่น"
toc: false
rating: 4.5
---
ชีวิต? หรือความเป็นไป? - เครียด? หรือไม่ได้ดั่งใจ?

บรรยากาศเดิม ๆ ที่เราจำได้ ภาพเดิม ๆ ที่เราคุ้นเคย เพื่อนกลุ่มเดิม ตัวเราคนเดิม หรืออาจต้องเปลี่ยนอะไรใหม่?\\
เป้าหมาย วิธีการ ทีมงาน ผู้คนแวดล้อม กิจกรรมตอนเย็น สิ่งแรกในตอนเช้า เพลงที่ฟังเวลาเหงา มือถือที่เปิดดูเวลาเบื่อเฉา ท่านั่งเวลาร้อน หงุดหงิด อยู่คนเดียวแล้วคิดอะไรต่อไปไม่ได้ หรือแม้แต่บางอย่างที่ให้เป็นรางวัลกับตัวเราเอง

เปลี่ยนทุกอย่าง ปรับทั้งหมด\\
เรื่องเดิม เพื่อนเก่า ทีมเก่ง คนสวย - หายหมด หยุดสนิท

เปลี่ยนทุกอย่าง ปรับใหม่หมด: อีก 3 วันจะ 2 เดือน\\
กี่รอบแล้ว? ว่ามั๊ย ที่ผ่านมาน่าจะคล้ายผีชวนกันกลับมาสิงกันอยู่ใหม่ หลังจากที่โล่ง ๆ สะอาด ๆ หลังจากเปลี่ยนไป หลังจากคิดว่าไม่ต้องระวังแล้วก็ได้ ตอนที่คิดว่า แค่นี้ไม่น่าจะเป็นอะไร ตรงที่ว่าง ๆ ดีขึ้นแล้วมั๊ย?

ถามตัวเอง แต่ตอบ ตามใจ\\
เป็นแบบนี้ก็จบ ผีเลยกลับมา ต้องคอยไล่กันใหม่ เพราะยังโชคดี เพราะยังเปลี่ยนได้

นับกันใหม่ เริ่มกันอีก เดินคนเดียว ให้เข้มแข็ง ยิ้ม-อดทน-อ่อนโยน กอดตัวเอง รักตัวเอง สูดลมหายใจให้โอกาส ให้กำลังใจ และที่สำคัญให้อภัยตัวเองให้ได้

> อภัย-ปลดปล่อย ตัวเองจากเรื่องที่เราเคยผิดให้ได้

เวลาคุ้น ๆ ว่าแววแบบนี้กลับมาอีกแล้ว ให้ยิ้มสักหน่อย แล้วตั้งใจถอย แล้วค่อยอ้อมหลบ ดูให้แน่ จับทางให้ได้ ใช้ความนิ่ง และสติที่แน่วแน่ ตัดสิ่งกระตุ้น ทำให้วงจรเดิมสะดุด ไม่ครบแต่เปลี่ยนไปเลย ให้เกิดผลใหม่

หลับตา

> จำภาพผลลัพธ์ใหม่ให้ได้ กลิ่น สัมผัส อารมณ์ ความรู้สึก สร้างให้ชัเอาความคิดกลับไปอยู่ในหัว

ยิ้มและขอบคุณให้กับชีวิตและความเป็นไป มีความสุขกับเวลานี้และขณะนี้ของความเปลี่ยนแปลง

*แบบฝึกหัด*
- ใช้หูฟัง หมายถึง ใส่หูฟัง
- หรือถ้าไม่มี หรือหาไม่ได้ - เอาหูไปนา เอาตาไปไร่ มองไปที่อื่น เปลี่ยนจุดมอง จุดสนใจซะบ้างก็ได้
- ตาไปแล้ว ยายก็ไป ส่วนตัวเราลองเปลี่ยนเอาใจไปวางที่อื่น
- เอาความคิดกลับไปอยู่ที่ลมหายใจ รับรู้แค่นั้นพอ
- ที่เหลือก็แค่ รอดูความเป็นไป คอยให้คำตอบ นั้นเปิดออกมา ให้เราได้เห็นเอง

รักษาพลัง เก็บเอาไว้\\
ส่วนความรู้สึก: จับความรู้สึก จำอารมณ์ มีต้นแบบ ได้ประสบการณ์ อีกหน่อยจะนึกขึ้น สร้างได้ สัมผัสได้ในใจ สร้างภาพส่งความจริง เอามาใช้ได้ เวลาข้างหน้าต่อไป ในแบบเดิม ๆ นี้ อีกเมื่อต้อง ให้ความเป็นไป *เกิด-แก่-สบาย ตาย ไปตามลม*
