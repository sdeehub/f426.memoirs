---
layout: post
title: "อะไรคือคนขับ?"
author: fit
categories: [ F426 ]
image: "https://res.cloudinary.com/sdees-reallife/image/upload/v1594568170/1473257973974.jpg"
beforetoc: "เพราะเราคนขับ หรือ อะไรคือแรงขับ - เปลี่ยนกิจกรรม ห้ามตัวกระตุ้น ออกเดินทางกันใหม่ หันหลังให้ความหมกหมุ่น"
toc: false
rating: 4.5
---
ชีวิต? หรือความเป็นไป? - เครียด? หรือไม่ได้ดั่งใจ?

บรรยากาศเดิม ๆ ที่เราจำได้ ภาพเดิม ๆ ที่เราคุ้นเคย เพื่อนกลุ่มเดิม ตัวเราคนเดิม หรืออาจต้องเปลี่ยนอะไรใหม่?\\
เป้าหมาย วิธีการ ทีมงาน ผู้คนแวดล้อม กิจกรรมตอนเย็น สิ่งแรกในตอนเช้า เพลงที่ฟังเวลาเหงา มือถือที่เปิดดูเวลาเบื่อเฉา ท่านั่งเวลาร้อน หงุดหงิด อยู่คนเดียวแล้วคิดอะไรต่อไปไม่ได้ หรือแม้แต่บางอย่างที่ให้เป็นรางวัลกับตัวเราเอง

เปลี่ยนทุกอย่าง ปรับทั้งหมด\\
เรื่องเดิม เพื่อนเก่า ทีมเก่ง คนสวย - หายหมด หยุดสนิท

เปลี่ยนทุกอย่าง ปรับใหม่หมด: อีก 3 วันจะ 2 เดือน\\
กี่รอบแล้ว (ชักว่าว)? ว่ามั๊ย ที่ผ่านมาน่าจะคล้ายผีชวนกันกลับมาสิงอยู่กันรอบใหม่ หลังจากที่ความหมกหมุ่นถูกจัดการ คิด-เก็บ-รื้อ-กวาด ตั้งใจคิดและทำให้ในหัวต้องโล่ง ๆ สะอาด ๆ หลังจากที่เปลี่ยนไป หลังจากคิดว่าไม่ต้องระวังแล้วก็ได้ ตอนที่คิดว่า แค่นี้ไม่น่าจะเป็นอะไร ตรงที่ว่าง ๆ น่าจะเท่ากับต่อไปนี้ หลังจากนี้ไป (ตลอดกาล)ต้องดีขึ้นแล้วมั๊ย?

ถามตัวเอง แต่ตอบ ตามใจ\\
เป็นแบบนี้ก็จบ ผีเลยกลับมา ต้องคอยไล่กันใหม่ เพราะยังโชคดี เพราะยังเปลี่ยนได้

นับกันใหม่ เริ่มกันอีก เดินคนเดียว ให้เข้มแข็ง ยิ้ม-อดทน-อ่อนโยน กอดตัวเอง รักตัวเอง สูดลมหายใจ เปิดโอกาส ให้กำลังใจ และที่สำคัญให้อภัยตัวเองให้ได้

> อภัยและปลดปล่อยตัวเอง จากเรื่องที่เราเคยผิดให้ได้

เวลาคุ้น ๆ ว่าแววแบบนี้กลับมาอีกแล้ว ให้ยิ้มสักหน่อย แล้วตั้งใจถอย แล้วค่อยอ้อมหลบ ดูให้แน่ จับทางให้ได้ ใช้ความนิ่ง และสติที่แน่วแน่ ตัดสิ่งกระตุ้น ทำให้วงจรเดิมสะดุด ไม่ครบแต่เปลี่ยนไปเลย ให้เกิดผลใหม่

หลับตา

> จำภาพผลลัพธ์ใหม่ให้ได้ - กลิ่น สัมผัส อารมณ์ ความรู้สึก สร้างให้ชัด เอานิมิตรใหม่นี้ใส่กลับเข้าไปในหัวให้ได้

ยิ้มและขอบคุณให้กับชีวิตและความเป็นไป มีความสุขกับเวลานี้และขณะนี้ของความเปลี่ยนแปลง

*แบบฝึกหัด*
- เวลาเบื่อ ๆ เมื่อมีเค้าความเครียด ให้เปลี่ยนเป็นสดชื่น ไม่ต้องหงุดหงิด
- เปลี่ยนเป็นช่วยเหลือครอบครัว คือทุก ๆ คน ที่เรารัก และ รักเรา รอบตัวใกล้ ๆ นี่ล่ะ
- หยิบจับ ช่วยเหลือ ตื่นตัว ทำเพื่อคนอื่น เล็กน้อยก็ไม่เป็นไร แต่เล็ก ๆ น้อย ๆ และบ่อย ๆ ตั้งใจ เต็มใจ นั่นล่ะยิ่งดี
- ส่วนเรื่องช่วยตัวเอง? เปิดดูหนังโป๊?
- ออกกำลังกาย อ่านหนังสือ ลงมือทำตามฝันของเราดีกว่ามั๊ย? ซึ่งไม่ใช่ฝันว่าไปชักว่าวแข่งโอลิมปิกอย่างแน่นอน

ตั้งใจและดีใจที่เริ่มเปลี่ยนตัวเองได้นะ\\
แรงขับเคลื่อนมาจากความฝันของเรา ตั้งใจไปตาม ตามไปหาสิ่งนั้นซะ ก็ชีวิตเป็นของเรา - ขอบคุณความโชคดีที่ได้เกิดมา จากนี้ก็ถือหางเสือ จับพวงมาลัย ยิ้ม ออกเดินทางต่อ ไปบนทางใหม่ ข้างหน้าคือปลายทางที่สวยงามนะ *ขอให้ขับไปให้ถึง และ จงโชคดี*
